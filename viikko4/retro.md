Retrospektiivitekniikat

Retrospektiivissä tiimin jäsenet keskustelevat esim. projektin tai sprintin välissä projektin 
kulusta. Lyhyehkössä tilaisuudessa käydään läpi miten työtapoja voisi kehittää tai vastaavasti 
mitä prosessista säilyttää ennallaan hyvän lopputuloksen varmistamiseksi jatkossa. 

Asioiden esille tuomiseen sekä tilaisuuden kulkua varten on kehittynyt yleisesti tunnettuja 
työtapoja - toki kokeneet tiimit osaavat usein hoitaa tätä prosessia itseohjautuvastikin omien 
käytänteiden mukaisesti. 

Yksi näistä tekniikoista on ”Start, Stop, Continue, More of, Less of Wheel”, jossa nimensä 
mukaisesti käytäviä aiheita sijoitetaan viiteen eri kategoriaan. Näiden mukaan työtapoja joko 
aloitetaan, lopetetaan, jatketaan, lisätään tai vähennetään.

Eräs toinen tekniikka on ”Glad, Sad, Mad”, jossa ongelmat, työtavat, muutokset ym. 
kategorisoidaan tiimin jäsenten tuntemusten mukaan.

Tekniikat muistuttavat toisiaan ja tarkoitus onkin molemmilla lisätä keskustelua pelkäämättä 
tuoda esille kehittävää kritiikkiä sekä myös onnistumisia.

